298 SABRINAE COROLLA

Βάν δ’ ίμενοιι πολεμόιδε ίεοί.

Τάρταρε πουλυμέλαθρε, κακῶν άκόρεστ’ ὀδυνάων,

δς μεδέεις γαίης ὑπὸ βένθεσιν, οἷά ποτ’ εἶδες

ἤματι τῷ, ὅτε πρῶτά σε οἰκιστῆρες ἵκανον,

ἀκοντες· τοὶ γὰρ πάρος αἰθέρι ναιετάεσκον

πατρὸς ἐνὶ μεγάροισι θεῶν, νηπενθέῑ θυμῷ,

παννῆμαρ μολπῇσι μέγαν τιμῶντες ἀνακτα.

ἀλλὰ κακήν στήθεσσιν ἔπειτ’ ἔρις ἔμβαλε μῆτιν

δαίμονος, δν μετὰ πᾶσιν άρίζηλόν ποτ’ έθηκεν

οὐρανίωσιν ἄναξ, αὐτῷ γε μὲν οὐκ ἀτάλαντον,

οὐ σθένος, οὐ τιμήν· τό οἱ οὐκέτ’ ἀρ’ ἥνδανε θυμῷ,

ἀλλ’ ἀπάνευθε κιὼν δίους ἐκάλεσσεν ἐταίρους,

οἳ τρίτατόν ῥ’ ἐγένοντο μέρος στρατοῦ οὐρανίοιο·

ἦλθον δ’ ἀμφοτέρωθεν ἀολλέες· αὐτὰρ ἐπ’ αὐτοῖς

τεύχεα χρυσείῳ πυρὶ λαμπετόωντα δεδήει·

εὐχετόωντο δ’ ἄνακτος ἐναντίβιον πολεμήσειν,

νήπιοι, οὐδ’ ἐνόησαν ὅσῳ όγε παντὸς ἀρείων.

οὐδ’ ὅγ’ ἀρ’ ἠγνοίησε· φίλον δ’ ἐκαλέσσατ’ ὀπαδόν,

Μίχηλον, φαιδράς διακοσμεῖν ὦκα φάλαγγας

ὑσμίνην ’ ι’έναι· ὅδὲ θωρήσσεσθαι ἀνωγεν.

οἱ δ’ ἔσταν στίλβοντες ἐν ἔντεσιν, ὡς ὅτε δύνων

ήέλιος νεφέλῃσι χέει σέλας ἐσπερινῇσιν·

στάν δὲ πατρὸς προπάροιθεν ἐῦπὺργου μεγάροιο,

δέγμενοι, ὁππότε πέρ σφιν Ἄρης ἐπὶ δήιος ἔλθοι.
Οἱ δ’ ἀρ’ ἐπεσσεύονθ ὑπὲρ ἄγκεα ποιήεντα,

οὔρεά τε σκιόεντα, καὶ ὕδατα πολλά ῥοάων.

ἐν δ’ ἀρχὸς κίεν ᾖσι προθυμίῃσι πεποιθώς,

τῷ Σατάνα μὲν ἔπειτ’ ὄνομ’ ἦν, τὸ δὲ πρόσθεν ἐνισπεῖν

οὐ θέμις, οὐδέ τις οἶδε χαμαιγενέων ἀνθρώπων.

ὡς δ’ ὅτε κῦμ’ ἐπέχησιν ἀτέρμονα νῶτα θαλάσσης

ἐρχόμενον πόντοιο, μένος δέ οἱ οὐκ ἐπιεικτόν,

 

