SABRINAE COROLLA.

Amemus.

Mira loqvor, conviva3 sed olim in marmore vasto
Solus eram mecum. Tam solo in marmore soli
vix est visus ibi praesens Deus, Ergo hymenaei
Dulcius est festis, longe mihi dulcius, ire
Ad delubra Dei, magna comitante caterva3
Ire pias una ante aras unaqve precari,
Dum genua aeterno flectunt sua qvisqve Parenti
Longaeviqve senes iunctiqve in amore sodales,
Infantes pueriqve hilares hilaresqve puellae.
Jamqve vale3 sed crede mihi, conviva, monenti.
Concipit hic pia vota, pio qvi pectore curat
Humanumqve genus volucresqve et secla ferarum:
Optuma vota facit, cui nunt carissuma qvotqvot
Hunc habitant, seu magna sient, seu tenvia, mundum.
Nam bonus ille Deus,‚Å¥ qvi nos amat, omnia fecit,

, Constantiqve eadem ser'vat, qvae fecit, amore.

K.

Juppiter ad Herculem.

Non capis aetherio dias e nectare vires3
Aetherium nectar vis tibi dia dedit.

 

