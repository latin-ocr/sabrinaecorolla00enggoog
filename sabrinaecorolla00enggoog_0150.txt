SABRINAE cononis. 119

Docta Paupertas,

Mors, geniale caput, non adspernata vocantem,
Tam vicina mihi sicine castra locas?

Qvin serimus dextras? Sociam fidamqve sororem
Te tranqvilla mihi nectat amicitia.

Fugit lacta salus, aurum mihi fugit, et una
Fugerunt hilares iam, mihi crede, dics,

Qvando ego per longas luces noctesqve legebam,
Poclaqve cum socio rara levamen erant.

Neutone ÎŸ tuqve Euclidae venerabilis umbra,
Doctaqve Graiorum vos monumenta, libri,

Heumihi qvam taetros legastis saepe dolores,
Qvanta cor invasit qvantaqve flamma caput! .

Sed tamen inmensae, spatiis inclusus iniqvis,
Urere nocturnam lampada iussit amor.

Multa laborabam, fingebam somnia multa,
Somnia qvae subito dispulit orta dies.

Sed vel adhuc trepidam (noli ridere) fovebant
Spem mihi divitiae, robur, inanis honor.

Ergo doctrinae scandens interritus arces
Deciduus lapsu praecipitante rua.

Actum est! nemo mihi Macte adclamabat et Euge,
Nemo operi magno suppeditabat opem.
Sic ego deficiens aegra te voce rocavi,

Tuqve mihi fautrix tempus in omne venis.
K.

 

