SABRINAE COROLLA.

Bellum Caetera.

Protenus incestos atrae se noctis in hostes
coniicit instar babens, ardescentumqve rotarum
Vi tremit ex imis radicibus ignifer aether.
Unius inconcussa suo stat robore sedes

Ipsa Dei. Tanto ruit inpete et ilicet hostem
Adseqvitur, dextraqve tonitrua vindice circum
Innumero vibrat numero, praemissaqve tela

Torqvet agens ante atqve infigit corde sub alto
Pestes. Adtoniti cessant obsistere, cessat

Robur, et e manibus procumbit inutile ferrum.
Scuta super galeasqve simul galeataqve regum
Magnanimumqve ducum pergit capita ire iacentum.
Qvam vellent iterum, diis tutamen ab iris,

Montibus urgeri: sed utrimqve haud secius urget
Tempestas telorum ac ferreus ingruit imber.
Qvattuor hunc formae emittunt totidem ora ferentes,
Qvaeqve suis distincta oculis, pariterqve rotarum
Innumeris distincta oculis animataqve virtus.

sed cunctos mens una regit, sed lumina flammis
Singula fulmineis rutilant, unde emicat ignis
Exitioqve uno sceleratorum agmina miscet.

Vis exusta perit, solitus vigor ossa reliquit,

Spemqve animumqve simul disiectaqve robora ponunt.
Sed neqve dimidias vires exercet, et ignem

Lapsu inhibet medioÍ¾ neqve enirn rescindere ad unum,
Sed penitus toto voluit convellere caelo.

Ille solo levat eversos3 qvalesqve caprarum

Aut ovium inbelles se conglomerare catervas
Vidimus, adflatos tonitru fugat ante corusce,

Terga premente metu furiisqve seqvacibus usqvc
Limen ad extremum et crystallina moenia caeli.

 

