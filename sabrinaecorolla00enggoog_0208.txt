SABRINAE COROLLA.

Parisino.

At non egreditur foribus Parisina superbis
Audiat ut strepitum desilientis aqvae;
Nec vaga nigrantes regina perambulat umbras
Aurea nocturni spectet ut astra chori:
Sive sedet mediis umbrosae in floribus Estes,
Non est expliciti germinis illud opus3
Exspectatqve sonos et dulcia murmura qvamqvam,
Non desiderio vox, Philomela, tua est.
Pes novus e spissa foliorum adlabitur umbra,
Inqve sinu tremor est pallueruntqve genae3
Iamque novum repetunt virgulta sonantia murmur,
Inqve genis rubor est intumuitqve sinus.
Conveniens, breve momentum modo fugerit, ambo:

Fugit: amantis amans sternitur ante pedes.
H. Τ.

Pompa.

En age fer Veneres qvotqvot nova secla crearint,
Luserit et toto tempore qvidqvid Amor:
Adde voluptates, qvas nobis scena paravit,
Qviqve subest numeris carminibusqve lepor.
Confer et inlecebras, regum qvibus adfluit astla,
Vultusqve et risus, ludicra mixta iocis.
Dulcia cum salibus sic confundantur, ut absit

Vox ea: Proh claudo qvam pede pompa venit.

F. Ε. G.
aa

 

