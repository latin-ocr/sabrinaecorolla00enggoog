2⁷4 SABRINAE COROLLA.

Ne celsiores flumina maereant
Contracta ripas, ne sitiant greges,

Virumqve letalem capillis
Decutias rapidasqve pestes.

Te semper anteit dura Necessitas
Terras tuentem lumine lugubri
Plumaque devectum rubenti
, Per nebulas pluviosqve rores:

Terrorque cristis excubias agens
Pernoctat. 0 Fax per liqvidum aethera
Qvae volvis indefessa flammas,
Regibus exitiale lumen,

Qvid mirum, ubi astris supplicia imminent
Insculpta‚ si qvis membra perhorruit
Qvicumqve concepit sub imo
Corde nefas tacitamqve fraudem?

Num forte longa nocte latentium
Funesta nutris praemia criminum,
Et sera poenarum ministra

Funereos alis intus ignes;

An tu remoti conscia temporis
Inpune rerum conspicis exitus,
Et agmen annorum silenti
Deproperans in inane lapsu:

Seu nuntiasti funera Caesaris
Inauspicato flebilis omine,
Verosqve fovisti timores
Plena minis trepidoque fato,

 

