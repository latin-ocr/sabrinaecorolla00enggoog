SABRINAE COROLLA. lt

Hector at Andromache.

A. Ergo non rediturus ibit Hector
Qva diris operans sacris Achilles
Patrocli satiat cruore manes?

Heu qvis tum pueros tuos docebit
Hastam coniicere et deos vereri,
Qvorn te nigra palus vorarit Orci?

H. Qvin fletum cohibes, amata conjux?
Ardor me rapit acer ad duellum:
Nostri Pergama sustinent lacerti.
Propugnans veterum sacella divum
Obcumbo, et patriae salutis auctor
Demittor Stygio beatus amni.

A. Nunqvam nota crepant mihi arma: in aula

Pendet lancea deses3 inclutamqve
Sternit Priamidum ruina gentem.
Ibis qvo neqve lux adit diei,
Cocytucqve ululans meat, tuumqve
Lethaei latices tegunt amorem.

H. Qvidqvid mens agitat, cupit, laborat,
Hoc Lethaea premet qvies3 amorem
Lethe nulla meum vorare pollet.
Audin, moenibus instat illa Erinys:
Ferro hoc cinge latua. Qvid usqve ploras?
Lethaeis amat Hector in tenebris.
K.

 

