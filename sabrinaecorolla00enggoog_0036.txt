SABRINAE COROLLA.

Conscia laetantes vidit Sabrina catervas,
Vidit, et admissis auctior ivit aquis.

Tempore non alio studiorum oblita iuventus
Dat calamo parvas ingenioque moras:

iustitium labor ipse petit, mirataque pompam
Consuetum fugiens Musa reliqtit opus,

Dum veterem lustrans Mater cum Prole palaestram
Prorogat arguto tempora festa choro.

O ter fausta tua, Virgo formosa, corona!
0 ter fausta tuo terra Britanna iugo!

Non melior totum regni tutela per orbem,
Non feret arx tantam, non feret ensis, opem,

Quam populus regemque colens et cultus ab illo,
Frenaqve frenantum doctus amore pati.

Concitet Hesperios audax discordia fines,
Rixaqve cessantes mittat ad arma viros·

Frangere seditio regnum Canadense laboret,
Iniiciens rutilas pectus in omne faces:

Haec tellus secura manet, secura manebit,
In medio cautes inlabefacta mari ;

Maneqve nigrantem tenebris iraqve procellam
Gratior inseqvitur candidiorque dies.

Magne Pater caeli, rerum suprema Potestas,
Numine sors regum statque caditqve tuo.

Longa regat felixque tuam Victoria gentem,
Dum, tibi qvae grata est, non timet ire viam3

Vim tua det semper trepidae praesentia menti,
Teqve adeat fido laeta dolensve sinu.

Qvid loqvor? 0 careat, quantum licet, illa dolore,
0 videat placidos et sine nube dics.

Laeta sitin praesens, sed non incauta futuri,
Dum fruitur vita, sit qvoqve docta mori.

Sic, ubi mortalem deponet fronte corollam,

Cinget honoratum dia corona caput.
E. S. F.

 

