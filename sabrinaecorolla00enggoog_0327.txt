SABRINAE COROLLA.

0 Nunnio, wilt thou gang τοῖ’ me?

Vin’ tu, Lesbia, demigrare mecum, '
Lauta cedere nec pigebit urbe?

An possunt tacitae placere valles

Et pauper casa crassiorqve palla?

Non bombycina rursus indueris,

Non pellucidulas superba gemmas,

Sed regum fugies opesqve et aulas,

’ Qva tu flos fueras venustiorum?

Nec quom, Lesbia, fugeris, madentes
Unqvam reiicies avens ocellos?
Haec frons inmodicos foretne soles
Et morsus hiemum severiorum?
Haec duros scierit pati labores

Tam mellita figura, tarn tenella,

Nec vano repetet dolore sedes

Qva tu flos fueras venustiornm?

An sic, Lesbia, amas, ut omne mecum
Adjutrix obeas lubens periclum,

Ut, qvidqvid dederit deus malorum,
Tu solatiolum feras dolenti?

Aegros tune viri febricitantis
Angores studiosa mitigabis,

Nec liquisse hilares pigebit aulas,
Qva tu flos fueras venustiorum?

Qvom mors obprimet ingruens amantem,
Tu labris animam leges fugacem,
Tune, ornnem gemitum premens, sereno
Pulvinum exhilarabis alma risu?

Λ

 

