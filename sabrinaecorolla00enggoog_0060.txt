snBRINAE COROLLA.

Locus Eruptio.

Fugere ruptis obiicibus lacus
Fugere lymphae: per cava litorum
Exsultim et inmissis habenis
Agmine prono equitant liquores,

Bacchantium cum murmure fluctuum,
Dudum vocantem visere Nerea.
Per saxa depressasqve valles,
Per siluas furit expedito

Humore torrens amnis: et inpetus
Tumultuantem qva tulit, ilices
A stirpe convulsas et omos
Traxit ad oceanum voracem:

Regumqve turres tectaqve pauperum
Tandem ruinae conciliant pares;
Fatoqve consortes eodem
Cum famulis domini per unam

Stragem in superbos, ceu stipulae leves,
Volvuntur aestus. Vorticibus furit
Neptunus, et cristas comantes
Fluctubus aeriasqve torquens

spumas opacum nubibus ad polum
Inmugit omnis: qvo fremitu Pater
Erectus excusso sopore
Fulminat et iaculatur ignes:

Supraqve circumqve exitium ingruit,
Qvocumqve cursum praecipitant aqvae;
Tellusque eaelumqve et tremendas

Ira maris glomerat ruinas.
T. S. R

 

