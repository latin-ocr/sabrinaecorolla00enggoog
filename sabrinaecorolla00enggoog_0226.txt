SABRINAE COROLLA. 195

Mulciber.

Postqvam summus apex moli superadstitit, exin
Dissiluit valvis bipatentibus aerea porta:

¹ Apparet domus intus, et atria longa patescunt
Instratiqve solo lapides: laquearibus altis,

Artis opus magicae, dependent ordine multo
Lumina lychniqve et stellarum imitamina taedae,
Quae piceo asphalti naphthaeqve bitumine pastae
Diffundunt iubar aetherium. Raptim inruit agmen
Mirantum: hi tollunt opus ipsum laudibus, illi
Artificem. Artificis dextram confessa magistram
Stabant per eaelum turrita palatia passim:

Illic in solio sceptris armata sedebant

Numina, sacrorum series nitidissuma regum,
Qveis summus Princeps rerum mandarat habenas
Ordine cuiqve suo tractare. Neqve illius olim
Nomen inauditum Graiis, nec Graia silebant
Carmina: Mulcibcrum dixerunt Ausones, utqve
Deciderit caelo, decantavere poetae,

Per crystallina pinnarum fastigia praeceps

Ab J ove deturbatus: Eoo a sole deorsum

Ad medium, sole a medio rorantia ad astra
Aestivum cadit usqve diem3 vergenteqve Phoebo,
Labens aetherio de vertice sideris instar

Incidit Aegaeae Lemno. Sic fabula mendax
Scilicet: ille autem turba stipante rebelli

Ante diu cecidit: neqve enim iam proluit olli
Aerias caelo turres struxisse, fugamqve

Fabrica nulla dabat, qvin ipse volutus ad umbras
Artificemqve trahens turbam aedificaret in Oreo.

T. S. Ε.

 

