SABRINAE COROLLA.

Κοκῶς cd μέλλον ἱστορῶν.

Iam violens haeret victor Rubiconis ad undas3
Pectus agunt dubia spesqve timorqve vice: ·

Illinc spes stimulat magni praesaga triumphi.
Hinc timor in patrios praepedit arma deos.

At pietas tandem furibunda vincitur i1·a;
Cedit amor patriae pulsus amore sui.

Desilit obpositum fati securus in amnem,
Nec civis Latios transit, at hostis, agros.

I demens, gladio regalem conripe sedem3
Scinde cruentatam tuta per arva viam.

Nonne foret satius parta requiescere fama,
luter et egregios dux nituisse duces?

Civibus edomitis qvaenam tibi gloria restat?
Nil decoris tulerint sella, triumphus, opes.

Qvid sit Caesareus Pharsalia sentiat ensis,
Et nomen Magni nomine maius emas3

· Cura vigil solio sedet assecla3 caeca pericla,
Vitaqvc perpetua morte trahenda manet.

Instrumenta necis surgunt, queis fidis, amici,
Libertas sicam, qva feriare, parat.

lnvitus vindex aderis tu, Brute, tyranni:
Carior en caro Caesare Roma vocat.

Opprobrium gentis Mars ulciscetur amatae,
Exiget et poenas Idubus ipse suis.

F. E. G.

——-——-

Darxsortissumur Pennyrniclc cum Filio
I adico Bello intersectas.

Ἥρως ἐν προμάχοισι πατὴρ πέσεν· εἶξαν ἑταῖροι·
ἀμφὶ μόνος βεβαὼς παῖς πατέρ’ ἀμφέπεσεν.
d. ll.

 

