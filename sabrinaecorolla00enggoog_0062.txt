SABRINAE coRoLLA. ’

’ Pratum. -

Ubi clivo superato pecudes sidus eoum ’
Vocat ad mulctra coactas, et ab agris rediit bos
’ ’ Nimio lassus aratro;

Mea lux, conveniam te, Neobule‚ meus ignis,
Prope rivum et cava saltus, ubi odorata refulget
Pluviis betula gemmis.

Neqve enim, si per opacae tenebrosissuma silvae
Media nocte vagarer, metus esset mihi dulcem
Repetenti Neobulen:

Etiam si glomeraret rabiem nox, etiam si
Pede fesso titubarem, tamen adsueto ibi in agro
Mea, me, lux, reperires.

Amat ortus redeuntes nemorosorum agitator
Caprearum petit aestu 'medio flumen et umbras
Sibi piscator amicas:

At ego vesperis horam tenebrosam celebrabo,

Mihi qvae langvidulum cor recreabit, mihi qvae te
Revocabit, Neobule.

R. B.

-———-—

Ι Nemo Domi est.

Qvi cerebrum pulsas, venturaqve grandia credis

Consilia, ab tandem desine: nemo domi est.
K.

 

