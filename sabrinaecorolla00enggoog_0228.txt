SABRINAE COROLLA.

Eva loqvitur.

Σοὶ δή ξυνοῦσαν ἐν λόγων κοινωνία

χρόνος διελθὼν λανθάνει μ’, ὥρα δέ μοι

ἅπασ’ ὁμοίως σοῦ παρόντος ἁνδάνει.

ἕω μὲν ήδὺ πνεῦμ’, ὁπηνίκ’ ὀρνέων

ἀνέχουσα κινεῖ πρωιαίτατον μέλος·

τερπνόν δ’ ἀρ’ ἀντέλλοντος ἡλίου σέλας,

ὁπόταν ἑῴαν τῇδ’ ε’πιρραίνῃ χθονὶ

ἀκτῖνα, δένδροις, ἄνθεσιν, καρπῷ, χλόῃ,

λαμπράν δρόσον στάζουσιν· εὐώδης δ’ ἄρα

ή παμφόρος «γῆ μειλιχους ὄμβρους μέτα·

ἡδεῖα δ’ αἰγανῆς ἑσπέρας ε’πήλυσις·

κᾶπειτα νὺξ ἄφωνος, ή τε νύκτερος

ὄρνις ξυνήθης, καὶ σεληναῖον φάος,

ξὺν τῇδ’ ὀπαδῶν μυρίων ὁμηγύρει,

τοῖς ἀστερωποῖς οὐρανοῦ ποικίλμασιν.

ἀλλ’ οὐθ’ έῴα πνεύμαθ, ἡνίκ’ ὀρνέων

ξὺν πρωτομόλπων ὄρνυται μελωδία·

οὐθ’ ήλιος γῆν τήνδε προσγελῶν φάει,

οὐ καρπός, ἄνθη, δένδρα καὶ χλόη δρόσου

στίλβοντ’ ἐπιρροαῖσιν, οὐκ εὐοσμία

χθονὸς μετ’ ὄμβρον, οὐδ’ ἕκηλος ἑσπέρα,

οὐ νὺξ ὄφωνος ήθάδι ξὺν ὀρνέῳ,

οὔ μοι σελήνη νυκτέρῳ πλανωμένῃ

οὐδ’ ἀστερωπὸν φῶς ἀνευ σέθεν γλυκύ.
G. J. Κ.

Munus Ingratum.

Des mihi doctrinam, referam, doctissume, grates:

Sed teipsum mihi das3 hoc tibi munus habe.
Κ,

 

