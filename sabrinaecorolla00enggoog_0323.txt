SABRINAE conotus.

Foir lldete’s grunay Τ amb.

Candida qva viridi dormit sub caespite virgo,
Saepe petet pastor, saepe puella locum.
Primitiasqve ferent anni, nova germina florum,
Verqve renascentis qvidqvid odoris habet.
Non unquam hie ululans errabit larva: quietum
Non aget hic querula voce molesta nemus ;
At tenerae pastor captabit verba puellae,
Qvae molli languens igne fatetur: Amo.
Viserit haud unqvam rugosa venefica silvam,
Nec lemurum ducent agmina nocte choros:
Sed repetent herbam, silvestria numina, nymphae,
Et tumulum spargent rore nitente tuum.
Saepius hue veniet vergente rubecula Phoebo,
Nec renuet parvam parva volucris opem3
Sed feret albentem muscum floresqve revulsos,
Suave decus sacrae, qva tumularis, humo.
Verum ubi raucisoni pluvio eum turbine Cauri
Silvestrem qvatiet saeva procella domum,
Aut ubi venando super omnia tollimur arva,
Te memori recolent pectora nostra fide.
Reddiderit menti nemorum te quisque recessus,
Te lacrumis noster rite sacrabit amor.
Semper amanda tuis dum vitae gratia restat,
Dumque Dolor superest ipse, dolenda, vale.

J. H. L. C. (ex Commsro.)

rh'emeaia.

'l‘e Nemesis normaque monet frenisque, viator,
lle facias enormia neve ellrena loquaris.

W. Π. Τ. (ca rlntlrol. Gr.)

 

