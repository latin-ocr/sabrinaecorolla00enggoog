31‚Å∏ SABRINAE COROLLA.

Ut adsidebat luctubus ultumis,
Lucina qvom non partubus adsuit3
Ut fraude prudenti peritus

Dissimulare suos dolores

Mussabat: Esto: lux mea dum valet,
Deflenda qvamvis mors pueri est, tamen
Cedo voluntati Iehovae et
Coniugis in gremio qviescam.

Sic pro pudico solicitus toro
Duxit suorum oblivia vulnerum:
Ast illa suspirans amorem
Dum reticet, melius locuta est.

Solem atra nubes condidit: Angliae
Incerta fulgent sidera. Pauperum
Qvae cura, qvae regalis uxor
Nuper erat, populiqve mater,

Evanuit flos. Qvis pudor aut modus
Nunc sit dolendi? Conqveritur deos
Gens nostra mutatos, novisqve

Damna timet nocitura seclis.

Sed deprecandi si venia est, adhuc
Adscripts caelo mens tua patriam
Tutetur, avertntqve pestes
A populo. Tibi Have Valeqve

Flentes supremum dicimus. At memor
Urnam reviset posteritas tuam,
Fletusqve votivosqve cantus

Fundet adhuc pietas superstes.
A. L.

 

