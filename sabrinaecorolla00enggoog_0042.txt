SABRINAE COROLLA.

Illa patent late atqve in se revoluta residunt,

Ingentemqve aditum pandunt ad inane profundum,

Horribile adspectu. Fugiunt formidine retro 3

Pone tamen graviora instant: de limite caeli

Dant se praecipites: sed inexsaturabilis ira

Ardet adhuc imasque Erebi sectatur in umbras.
Audiit horrendum sedes inferna fragorem,

De caeloqve ruens caelum conspexit, et imos

Quaesierat percussa nova formidine tractus ;

Ni nimium inmoto nigras fundamine sedes

Hoc metuens iecisset ineluctabile fatum,

Vincla super nimium arcta addens. Labentibus ibat

N ona dies. Chaos audita mugire ruina

Adtonitumqve decemgeminos sensisse tumultus

Per discordia regna plagasque sine ordine fusas:

Tantae stragis erat vasta sub mole gravatum.

Tandem Erebus magno integros adcepit hiatu,

Adceptosqve sinu clausit: nec talibus ullum

Aptius hospitium ; nunquam hic desaeviit ardor

⁸ Igneus3 hic posuere cubilia luctus et angor.
H. A. J. M.

Mens divinior.

Mortuus est superaque excessit luce: refrixit
Cor nuper ah qvam fervidum!

Obruit atra qvies oculi penetrabile fulgur:
Qvid plural Dicta fabula est.

Venit amans veri: docuit praeclara: docentem
Sprevere cives sordidi:

Sic labor effluxit vanus. N unc illius inplet
Natura crassior locum.

σήμ

 

