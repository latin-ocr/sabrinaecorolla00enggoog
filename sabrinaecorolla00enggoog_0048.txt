salamnus COROLLA.

Δακςυόεν pradasco.

Te vidi, mea, flere, Chloe, lacrumisqve madere
Lumina caeruleo splendidiora polo:

Blanditias tristes mirans, Sic mane, putavi,
Lucenti violae rore micare solent.

Vidi iterum risus: coram ridente subacti
Sapphiri radios deposuere suos.

Non locus est gemmis, ubi talis fulgor ocelli
Spirat, et ingenuo vivus in ore decor.

Nam veluti nimbos inter nitet aethere Phoebus,
Nec propria nubes luce rubere facit;

Qvae vel adbuc servant roseae vestigia flammae,
Qvom tenebras pulso nox trahit atra die:

Sic subeunt illi tristissima pectora risus,
Sic dant laetitiam maesta per ora novam.

Risus abit: menti superest ridentis imago,

Tristitiae memorem nec sinit esse suae.
W. E. E.

Stulta Superbia.

Qvom tetigit nubes arcu modo missa sagitta,
Sic avium vano provocat ore ducem:

En, aqvila, in superas ego te sublimior auras
Conreptus Phoebo iam propiore fruor.

Huic avis inridens inqvit: Vanissima rerum,
Qvid te sumta brevi tempore penna iuvat?

Scaudio ad aetherias alienis viribus arces3

Ad terram proprio pondere lapsa ruis.
Κ.

 

